<?xml version="1.0" encoding="utf-8" standalone="yes"?><rss version="2.0" xmlns:atom="http://www.w3.org/2005/Atom"><channel><title>Scrittura on Federico Maiorini</title><link>https://procionegobbo.it/scrittura/</link><description>Recent content in Scrittura on Federico Maiorini</description><generator>Hugo -- gohugo.io</generator><language>it-it</language><lastBuildDate>Mon, 29 Dec 2025 00:00:00 +0200</lastBuildDate><atom:link href="https://procionegobbo.it/scrittura/index.xml" rel="self" type="application/rss+xml"/><item><title>Cioccolata calda</title><link>https://procionegobbo.it/scrittura/cioccolata-calda/</link><pubDate>Mon, 29 Dec 2025 00:00:00 +0200</pubDate><guid>https://procionegobbo.it/scrittura/cioccolata-calda/</guid><description>&lt;img src="https://procionegobbo.it/scrittura/cioccolata-calda/cioccolata-calda.jpg" alt="Featured image of post Cioccolata calda" />&lt;p>Aveva deciso. Le avrebbe confessato il suo amore. Si alzò dalla panchina e attraversò la piazza senza guardare, tanto in paese non c’erano macchine. Il basso muretto di mattoni separava la piazza dal panorama delle montagne intorno e l’aveva riparato dal vento fintanto che era rimasto sulla panchina. Spense il walkman mentre la cassetta suonava il finale di The Wild Boys, il suo regalo di natale ’84.&lt;/p>
&lt;p>Appena in piedi gli si gelarono le orecchie tanto che dovette ripararsele con le mani. Il cappello di lana era nella tasca dei pantaloni, suo padre glielo aveva detto quante volte di metterlo? Un miliardo? Ma si sentiva ridicolo e poi nessuno dei ragazzi più grandi portava un cappello di lana. Del resto era anche l’unico con un cappotto invece che un piumino.&lt;/p>
&lt;p>Aveva pregato i genitori, aveva provato a spiegargli che nessuno dei suoi amici portava più il cappotto. Che quelle scarpe erano indispensabili e che no, non andava bene una sottomarca e sembrava un cretino con lo zaino Invitta e le scarpe Timpirlan.&lt;/p>
&lt;p>Il bar di Paola avrebbe aperto tra poco, lo avrebbe aperto lei e sarebbero rimasti almeno soli fino a quando il resto del paese non si fosse svegliato dal sonno pomeridiano. Decise di passare “di dietro” la parte del paese riparata dal vento, le pietre della strada erano scivolose di ghiaccio e fango e lui camminava sulla destra rasente ai muri delle case gettando ogni tanto uno sguardo a sinistra verso la balaustra che dava sul burrone.&lt;/p>
&lt;p>Imboccò il vicolo che lo avrebbe portato nella piazzetta del bar e si sentì salutare.
“Oh Roma!”
Ettore. Un ragazzo di lì, più grande. Forse addirittura maggiorenne.
“Andrea” rispose
“Eh?”
“Mi chiamo Andrea non Roma”
Ettore fece una faccia seria “Sei di Roma no?”&lt;/p>
&lt;p>Adesso ci becco pensò. Sono da solo, il paese dorme, i miei cugini non ci sono e io sono troppo piccolo. Troppo piccolo per Ettore. Lui è quasi uno grande. Nella sua testa si affollarono visioni di lui pestato, di Paola che arrivava di corsa, che lo soccorreva e lo baciava e…
“Roma cazzo ridi? Il freddo t’ha fatto scemo” non aveva più lo sguardo serio “Hai da appiccià?”&lt;/p>
&lt;p>Aveva una sigaretta in una mano e un accendino vuoto nell’altra.
La visione svanì. Accendere? Sì, aveva ancora il pacchetto di fiammiferi che suo padre gli aveva dato due giorni prima, per i botti di capodanno. Li tirò fuori dalla tasca e li porse a Ettore che accese e poi se li infilò nel Moncler. Era il caso di farsi ridare i fiammiferi? No, meglio lasciar perdere.&lt;/p>
&lt;p>Il campanile suonò i quattro rintocchi del pomeriggio. Doveva andare. Ettore che continuava a fissarlo gli disse “Vai al bar? Vengo anche io.” con uno strano sorriso. Poi si voltò e si incamminò verso la piazzetta del bar.&lt;/p>
&lt;p>Non andava bene. Non avrebbe mai avuto il coraggio se ci fosse stato qualcuno. Forse poteva spingere Ettore giù dal burrone. Con tutta la legna accatastata vicino alle porte delle case sarebbe stato facile trovare il bastone giusto per una bella botta in testa. Poi immaginò il suo colpo andare a vuoto e lo sguardo tra il curioso e il divertito che avrebbe avuto Ettore appena prima di pestarlo. Con un sospiro rassegnato seguì Ettore nei vicoli grigi. Inutile farsi illusioni, non aveva abbastanza coraggio o forza per una cosa del genere.&lt;/p>
&lt;p>Trascinava i piedi, sperava che andando piano Ettore si sarebbe stufato invece quello rallentò il passo.&lt;/p>
&lt;p>“Roma sbrigati che voglio un caffè”&lt;/p>
&lt;p>“E io che c’entro?”&lt;/p>
&lt;p>“Tuo cugino m’ha detto che ti piace Paola”&lt;/p>
&lt;p>Andrea sussultò come se Ettore gli avesse sparato una fucilata. Abbassò la testa per non farsi vedere in faccia. Sentiva una vampata sul viso, di sicuro era rosso come un semaforo.
Ettore l’avrebbe preso in giro. Riprese a camminare infilò un dito in una bolla di quarzo plastico sul muro di una casa. Ne venne via una striscia di un metro. Sotto c’erano pietre, mattoni, la calce e il cemento. Una vernice vecchia su una casa ancora più vecchia.&lt;/p>
&lt;p>Suo cugino l’avrebbe pagata. Forse. Aveva l’età di Ettore ed era pure più grosso. Essere il più piccolo della compagnia faceva schifo. Avere quattordici anni faceva schifo. L’unica cosa bella di quelle vacanze invernali era Paola. Anche lei era più grande ma solo di un anno e non lo prendeva mai in giro per come si vestiva.&lt;/p>
&lt;p>“Roma? Ridi ancora da solo?”
Andrea si scosse. Erano arrivati. Lasciò andare il pezzo di vernice che ancora teneva in mano. La saracinesca del bar era alzata e dall’interno arrivava il suono attutito del jukebox che suonava Cindy Lauper. Entrarono.&lt;/p>
&lt;p>Il bar era piccolo, giusto quattro tavolini, il jukebox e un flipper più una stanza sul retro con il biliardo.
“Ciao Andrea” il sorriso di Paola gli fece dimenticare ogni preoccupazione, sarebbe andata bene. Lui le piaceva, era evidente. Non sorrideva a nessuno in quel modo infatti ad Ettore non aveva sorriso per niente. Anzi aveva uno sguardo strano quasi preoccupato quando Ettore girò intorno al bancone e le si avvicinò.&lt;/p>
&lt;p>Successe in fretta ma ad Andrea sembro svolgersi tutto al rallentatore. Ettore che mette un braccio intorno ai fianchi di Paola. I visi che si avvicinano. Le labbra e il suono liquido del bacio. Era il suono del mondo che muore.&lt;/p>
&lt;p>Poi Paola mise le mani sul petto di Ettore e cominciò a respingerlo. I pezzi del cuore di Andrea cominciarono a ricomporsi. Lei non voleva. Le mani si strinsero a pugno. L’avrebbe difesa, ad ogni costo.
Paola riuscì a spingere via Ettore, ansimò rossa in viso “Dai, mica stiamo soli”
Sorrideva.&lt;/p>
&lt;p>Stavolta Andrea si sentì andare in pezzi così piccoli che era sicuro sarebbe volato via in polvere se qualcuno avesse aperto la porta.&lt;/p>
&lt;p>Ettore si sedette su uno sgabello davanti a Paola “Me lo fai un caffè?”&lt;/p>
&lt;p>“Subito. Andrea una cioccolata calda vero?”&lt;/p>
&lt;p>Doveva andarsene. Sentiva un dolore alla gola, una cosa che cresceva e che sarebbe sgorgata in un fiume di lacrime. Sentiva lo sguardo di Ettore pronto alla presa in giro. Poteva sopportare il dolore o l’umiliazione ma non contemporaneamente. Non lì.
“Mi sono scordato i soldi a casa. Torno dopo.”&lt;/p>
&lt;p>Paola mise sul bancone la tazza di cioccolata.
“No André. Rimani, questa volta te la offro io”. Sorrideva ma del sorriso col quale si guarda un cucciolo o un bambino che fa un verso buffo. Lei sapeva. Sapeva chissà da quanto. E la divertiva. Aggiunse “Siamo amici no?”&lt;/p>
&lt;p>Annuì. Era nudo. Esposto al divertimento di Ettore e alla pietà di Paola. Bevve in silenzio la sua cioccolata mentre i mattoni della consapevolezza della parola “amici” si schiantavano sul suo ego.&lt;/p></description></item><item><title>A-38</title><link>https://procionegobbo.it/scrittura/a-38/</link><pubDate>Sun, 14 Sep 2025 00:00:00 +0000</pubDate><guid>https://procionegobbo.it/scrittura/a-38/</guid><description>&lt;img src="https://procionegobbo.it/scrittura/a-38/a-38.jpg" alt="Featured image of post A-38" />&lt;p>Guardai il numeretto che avevo in mano: sportello 15334 numero 12.&lt;/p>
&lt;p>Arrivare al Ministero delle Certificazioni all&amp;rsquo;alba non era servito, davanti a me c&amp;rsquo;era un vecchio col cappello da alpino e una cartellina gonfia fino a scoppiare di fogli, documenti, certificati. Curvo sul bastone si stava avvicinando allo sportello. Se non aveva portato l&amp;rsquo;autocertificazione c&amp;rsquo;era il rischio che rimanesse allo sportello per chissà quanto.&lt;/p>
&lt;p>Osservai la cartellina che aveva sottobraccio, allungai la mano e col dito spinsi appena al centro dei fogli. Bastò. Si riversarono fuori svolazzando davanti al vecchio. Mentre si chinava svicolai in avanti e mi piazzai allo sportello. Scoprii che avevo guadagnato ben poco tempo.&lt;/p>
&lt;p>“Deve portarmi il modulo A-38”&lt;/p>
&lt;p>L’impiegato dietro il vetro era tutto sommato gentile anche se irremovibile.&lt;/p>
&lt;p>Tentai di spiegarmi “Ma per telefono mi avete detto che bastava un’autocertificazione”&lt;/p>
&lt;p>“Evidentemente le hanno dato un’informazione sbagliata. Per richiedere l’autorizzazione K di livello 3 è necessario compilare il modulo A-38 farlo timbrare qui e consegnarlo al settimo piano per la protocollazione”&lt;/p>
&lt;p>Il vecchio col cappello da alpino continuava a battermi sulla spalla “Scusi, ma lei era dietro di me” ma era facile ignorarlo davanti all&amp;rsquo;enormità del fatto che l&amp;rsquo;autocertificazione che avevo non bastava.&lt;/p>
&lt;p>“Capisco, mi sa dire dove posso prendere l’A-38?”&lt;/p>
&lt;p>“Portineria” rispose e mise sul vetro un cartello con scritto “Impiegato in pausa”&lt;/p>
&lt;p>Mi voltai verso il vecchio ghignando “E’ tutto suo”, mi rispose con un grugnito quando vide il cartello.&lt;/p>
&lt;p>Attraversai il lungo corridoio di marmi colorati tra ali di persone che come me cercavano di trattare con la burocrazia barricata dietro decine di sportelli di vetro.&lt;/p>
&lt;p>Arrivai davanti all’ascensore alle porte del quale un cartello dondolava come fosse stato appena messo: FUORI SERVIZIO.&lt;/p>
&lt;p>“Ma se ci sono appena salito?” domandai a me stesso ad alta voce. Controllai l’ora. Le undici e mezza? Non avevo molto tempo, l’autorizzazione mi serviva entro il giorno dopo. Presi le scale che percorrevano a spirale tutta l’altezza del Ministero delle Certificazioni. Un po’ pretenziosa avevo sempre pensato di quell’elica di gradini di granito rosso larga una dozzina di metri. Era affollata come un casello autostradale in estate ma schivando e spingendo discesi i quindici piani.&lt;/p>
&lt;p>Arrivai alla portineria, ovvero l’intero piano terra. Un unico locale con un soffitto di dieci metri dove un esercito di portieri e commessi smistavano i visitatori. C’erano almeno venti macchinette che distribuivano i numeri per le file e davanti ad ogni macchina una coppia di commessi che a turno interrogavano il malcapitato sul motivo della visita e poi premevano uno tra i cinquanta o sessanta pulsanti. La macchina sputava fuori un biglietto con il numero dello sportello e il numero della fila.&lt;/p>
&lt;p>Mi avvicinai alla macchina più vicina e salutai “Buongiorno”&lt;/p>
&lt;p>“Che deve fare?” mi disse il primo commesso&lt;/p>
&lt;p>“Dovrei ritirare il modulo A-38”&lt;/p>
&lt;p>“Perché?” si intromise il secondo commesso&lt;/p>
&lt;p>“Autorizzazione K livello 3”&lt;/p>
&lt;p>“Allora non le serve il modulo A-38, basta una autocertificazione”&lt;/p>
&lt;p>Scossi la testa “La sua collega al quindicesimo piano la pensa diversamente, mi ha assicurato che per avere…”&lt;/p>
&lt;p>“Ah, allora la deve richiedere l’autorizzazione. Perché non l’ha detto subito ci sono anche altre persone in fila. Mica ci può far perdere tempo.”&lt;/p>
&lt;p>Il secondo commesso spinse un pulsante e mi consegnò sdegnato un biglietto: sportello 319b numero 5578.&lt;/p>
&lt;p>Guardai l’enorme tabellone che pendeva dal soffitto, numeri e sportelli cambiavano ad una velocità che li rendeva a malapena visibili. Riuscii a leggere un 319 e un 5577 vicini. Corsi verso lo sportello quando caddi rovinosamente. Con la coda dell’occhio vidi una penna nera sulla destra e un attimo dopo, a metà di un passo, il piede di appoggio mi fu tirato indietro. Mi schiantai sul marmo del pavimento mentre la folla mi scavalcava ignorandomi. Lo sportello 319 era a pochi passi e tra me e quello un vecchio col cappello da alpino e un bastone dal manico ricurvo stava consegnando il biglietto col numero.&lt;/p>
&lt;p>Mi rialzai e mi piazzai dietro al vecchio stringendo i pugni. Lo sportello si aprì, una mano paffuta e pallida ritirò il suo biglietto. Il volto enorme dell’impiegata riempì lo spazio dello sportello, si tolse dei piccolissimi occhiali e disse al vecchio “Questo è lo sportello 319, lei deve andare al 319b” poi gli restituì il biglietto dicendo “Il prossimo!”. Il vecchio si allontanò con aria confusa. Guardai gli sportelli intorno 318, 319, 320 e così via.&lt;/p>
&lt;p>Avanzai porgendo il biglietto alla manona pallida. Che nemmeno lo prese “Questo è lo sportello 319, lei deve andare al 319b”.&lt;/p>
&lt;p>“Scusi” azzardai interrompendo la limatura delle unghie dall’impiegata facciona “mi saprebbe dire dove trovo lo sportello 319b”. &lt;/p>
&lt;p>“Non siamo all’ufficio informazioni, si rivolga ai commessi” e ricominciò la manicure.&lt;/p>
&lt;p>I commessi sono molto rigidi sullo svolgimento del loro compiti, quelli alle macchinette non sarebbero andati oltre il darmi un nuovo biglietto. Ci misi almeno cinque minuti per trovarne uno in grado di darmi una risposta.&lt;/p>
&lt;p>“319b?” chiese l’omino in divisa con le spalline dorate.&lt;/p>
&lt;p>Gli mostrai il biglietto.&lt;/p>
&lt;p>“Gli sportelli di tipo b si trovano nel sottotetto al trentacinquesimo piano”&lt;/p>
&lt;p>“Trentacinquesimo?” chiesi conferma.&lt;/p>
&lt;p>“Sì” rispose candido “li hanno spostati la settimana scorsa. Comunque vada tranquillo non c’è mai molta fila per i tipo b”.&lt;/p>
&lt;p>Arrivai all’ascensore. Ancora fuori servizio. Ero rassegnato ai trentacinque piani di scale, trentaquattro piani prestigiosamente alti sei metri più uno da dieci metri. Mi unii alla muta processione di persone in salita sul lato destro della scalinata mentre sul sinistro una altrettanto muta processione scendeva.&lt;/p>
&lt;p>Al decimo piano la processione si era ridotta della metà, solo i più allenati e giovani resistevano. Mi era sembrato di vedere una penna nera sbucare a volte tra la folla, ma non ne ero sicuro. Per ora l’abitudine di andare al lavoro in bici mi manteneva in testa al gruppo. Al ventesimo piano solo un rivolo di persone ansimanti continuava a salire, c’erano stati anche due infarti tra il tredicesimo e il quindicesimo piano che avevano per un attimo intasato i flussi prima che i commessi li soccorressero. O rimuovessero i corpi, non mi ero fermato a guardare, non sono così morboso. Mi voltai per un attimo, lui era lì. Passo regolare da montanaro, in coda al gruppo, saliva tranquillo e senza apparente sforzo. &lt;/p>
&lt;p>Al ventottesimo piano eravamo rimasti solo noi due. Il vecchio col berretto da alpino, teneva il passo senza un fiato e io, ansimando rumorosamente non ci stavo facendo una bella figura. Il bastone nella mano e la cartellina ben chiusa nell’altra macinava un gradino dopo l’altro. Cercai di leggere i numeri sul biglietto, un numero alla volta ad ogni oscillazione della mano 3…1…9…b e poi 5573. Come diavolo aveva fatto ad avere un biglietto prima di me?&lt;/p>
&lt;p>Mi superò, più veloce di me, avrebbe sbrigato la pratica prima di me e sarebbe uscito da lì prima di me. Mi sentivo frustrato e arrabbiato. Sentii un forte ding provenire da più in alto, l’ascensore era arrivato al piano! L’avevano aggiustato! Una sequenza di azioni si delineò nella mia mente.&lt;/p>
&lt;p>Scattai, l’avrei pagata cara il giorno dopo in termini di acido lattico ma era fondamentale arrivare prima dell’alpino all’ascensore. Riuscii a superarlo e ad infilarmi tra le porte, con la mano sinistra bloccai la cellula fotoelettrica. Sfoggiai il mio migliore sorriso pacificatore e porsi la destra al tizio facendogli segno di avanzare. Avanzò lentamente, sospettoso. Poteva essere resistente ma comunque aveva i riflessi di un anziano. Appena si avvicinò gli strappai di mano il biglietto e il bastone, lo spinsi con forza fuori dall’ascensore e premetti il tasto dell’ultimo piano, il 34. Lui barcollò qualche metro e poi cadde, lo vidi girarsi verso di me e mentre le porte si chiudevano sventolai i biglietti. Che tornasse pure giù in portineria a prenderne un altro, se lo meritava per lo sgambetto di prima.&lt;/p>
&lt;p>I numeri sul display dell’ascensore scorrevano 30, 31, 32, 33, 34. Quando l’ascensore si aprì incastrai il bastone tra le porte, giusto nel caso il vecchio fosse di nuovo in piedi. Il breve corridoio terminava, dopo aver salito tre gradini in una porta alla quale era stato attaccato un foglio di carta con scritto a pennarello “Sportelli b da 1 a 544”.&lt;/p>
&lt;p>Aprii la porta ed entrai. Dio se faceva caldo. Come aveva detto l’omino in portineria? Sottotetto? In effetti il soffitto era inclinato e si vedevano le travi di legno. Addirittura qualche lama di luce solare filtrava tra i lastroni di ardesia a vista.&lt;/p>
&lt;p>“Desidera?” disse una signora seduta dietro una scrivania immensa, mi chiesi come ce l’avevano portata lassù? La scrivania intendo, era sicuramente più grande della porta. Per non parlare degli schedari semiaperti traboccanti di cartelline di cartone, fogli, certificati. Il mobilio era decisamente sovradimensionato. La signora invece no, tanto che sembrava piccola, quasi una bambina seduta sulla sedia del padre, semi nascosta da portapenne, faldoni, mucchi di fogli e una macchina da scrivere del secolo scorso.&lt;/p>
&lt;p>“Desidera?” ripeté.&lt;/p>
&lt;p>“Avrei bisogno del modulo A-38”&lt;/p>
&lt;p>“Perché non fa un’autocertificazione?” chiese perplessa.&lt;/p>
&lt;p>“Devo richiedere una autorizzazione K di livello 3”&lt;/p>
&lt;p>“Capisco, purtroppo sono in pausa. Deve tornare più tardi.”&lt;/p>
&lt;p>Guardai in direzione della porta dalla quale da un momento all’altro immaginavo sarebbe entrato un infuriato ex alpino.&lt;/p>
&lt;p>“La prego, non mi serve altro, me ne andrò subito.”&lt;/p>
&lt;p>La signora sbuffò ma disse “Va bene, ma non lo dica in giro però. Che figura ci farei coi colleghi?”. &lt;/p>
&lt;p>Prese il biglietto che le porgevo e senza neanche guardarlo lo buttò nel cestino di fianco alla scrivania. Aprì un cassetto, tirò fuori un foglio verde pieno di caselle da riempire sul quale era filigranata la sigla A-38.&lt;/p>
&lt;p>Era fatta! Ormai era fatta. Dovevo solo compilare il modulo, portarlo al quindicesimo piano per il timbro e poi al settimo per il numero di protocollo. Con il numero di protocollo avrei potuto finalmente ritirare l’autorizzazione K livello tre e con quella sarebbe bastato andare all’Ufficio Distaccato Autocertificazione.&lt;/p>
&lt;p>Entrai nell’ascensore, disincastrai il bastone e spinsi il tasto del ventinovesimo piano. Volevo sventolare il modulo davanti al vecchio se fosse stato ancora lì. Le porte si aprirono, nel corridoio c’era un corpo coperto da un telo bianco. Mi avvicinai e scoprii la testa. L’ormai familiare cappello con la penna nera.&lt;/p>
&lt;p>“Hai visto?” dissi al cadavere del vecchio “Hai fatto tutto quel casino per una Autocertificazione di Esistenza in Vita che in realtà non ti serve?”&lt;/p>
&lt;p>Il bastone me lo tenni.&lt;/p></description></item><item><title>L'alpinista</title><link>https://procionegobbo.it/scrittura/l-alpinista/</link><pubDate>Mon, 25 Aug 2025 00:00:00 +0200</pubDate><guid>https://procionegobbo.it/scrittura/l-alpinista/</guid><description>&lt;img src="https://procionegobbo.it/scrittura/l-alpinista/alpinista.jpg" alt="Featured image of post L'alpinista" />&lt;p>Lo spazzolino elettrico mi fa vibrare tutta la testa, e forse è per quello che non ci faccio subito caso.&lt;/p>
&lt;p>Appena la vibrazione si ferma però lo vedo, il piccolo puntino nero che lentamente si sposta verso l’alto nella fuga tra le mattonelle, poco a destra dello specchio.&lt;/p>
&lt;p>Temo già di sapere cosa sia ma senza occhiali potrebbe essere benissimo una formica.&lt;/p>
&lt;p>Magari, almeno basterebbe una spruzzata di Baygon. Inforco gli occhiali e mi avvicino. Nel silenzio della notte mi pare persino di sentire dei leggeri colpi metallici a ogni spostamento del puntino. E infatti, come temevo. Un altro alpinista in bagno.&lt;/p>
&lt;p>Come al solito la disinfestazione fatta dal comune non era stata risolutiva.&lt;/p>
&lt;p>Sono dei cosini davvero tenaci e un po’ li ammiro, non mi vergogno di ammetterlo, questo in particolare ha pure scelto una via difficile: vicino al lavandino c’è sempre il pericolo di schizzi e per un alpinista di mezzo millimetro uno schizzo è morte certa.&lt;/p>
&lt;p>Lui invece piazza chiodi sulle fughe delle mie mattonelle come se niente fosse, dritto alla meta che credo sia dove le mattonelle finiscono.&lt;/p>
&lt;p>Guardandolo da vicino capisco anche perché non l’avessi notato prima: questo sta usando delle corde bianche invece che le solite corde colorate. Sembrano i fili di una ragnatela: sullo sfondo chiaro delle fughe non li avevo proprio visti.&lt;/p>
&lt;p>Rimango ad osservarlo in silenzio con la lente di ingrandimento che tengo in bagno proprio per queste situazioni. È metodico, piazza il chiodo, aggancia la fune, si tira su. E anche veloce, senza che me ne renda conto è già all’altezza dei miei occhi.&lt;/p>
&lt;p>È ora di fermarlo. Non voglio certo che vada a finire come a casa di mia sorella. Lei li trovava carini, li ha lasciati proliferare ma lo sanno tutti che quando un alpinista apre una via poi ne arrivano altri, sempre di più.&lt;/p>
&lt;p>Alla fine ha dovuto ristrutturare il bagno: tra lo chalet sullo sciacquone, le mattonelle tutte bucherellate e i ponti tibetani da una parete all’altra non era più un bagno utilizzabile. Addirittura negli ultimi giorni aveva cominciato a nevicarci dentro e stavano allestendo delle piste da sci nella vasca.&lt;/p>
&lt;p>Ecco, io non arriverò mai a quel punto. Vada per i cacciatori nei gerani del terrazzo, quelli almeno mi ammazzano gli afidi, ma gli alpinisti dei bagni proprio non li sopporto. Prendo il catalogo Ikea da sopra la lavatrice, lo arrotolo e con un colpo preciso trasformo l’alpinista in una piccolissima macchiolina sulla fuga delle mattonelle, appena a destra dello specchio.&lt;/p>
&lt;p>Proprio nel punto in cui metterò quella mensola che ho appena visto in copertina.&lt;/p></description></item><item><title>Storie di Ghainar - Incipit</title><link>https://procionegobbo.it/scrittura/ghainar/</link><pubDate>Wed, 06 Aug 2025 00:00:00 +0000</pubDate><guid>https://procionegobbo.it/scrittura/ghainar/</guid><description>&lt;p>Il vento portava sabbia e segreti, e la città di Ghainar non dormiva da tre notti&amp;hellip;
e qui si materializzerà la nuova incarnazione di Storie di Ghainar, una raccolta dei miei racconti.&lt;/p></description></item></channel></rss>